---
date:         2020-04-02
category: blog
tags:         praha13
title:        "Piráti ví, co s volným časem"
image:        posts/covid.jpg
author:       Anna Boháčová

---

Nynější situaci v České republice a celkově na celém světe nejde vnímat snad z žádného úhlu pozitivně, avšak právě v těchto kritických chvílích můžeme pozorovat, jak jsme se jako národ dokázali semknout a vzájemně si pomáhat.
Tak jak zaznívá v písni Zdeňka Svěráka: „Čech se přizpůsobí!“, tak to nyní vypadá i v našich končinách v době vyhlášení stavu nouze. Jeden šije roušku, druhý rozlévá dezinfekci, jiný zase tiskne ochranné štíty, ale hlavně se ve velkém rozjela iniciativa pomáhat těm nejohroženějším, a to seniorům.

Centrem této dobrovolnické činnosti se stalo hlavní město. Zde pod motem „pomáháme Praze“ dobrovolníky registruje a organizuje seskupení skládající se z Českého Červeného kříže, organizace Život 90 a samotného hl. města Prahy. 

Registrovaní dobrovolníci obdrží dobrovolnickou kartu, základní vybavení a pokyny, jak co nejefektivněji a hlavně nejbezpečněji seniorům pomáhat. Mezi hlavní činnosti patří nošení nákupů, vyzvedávání léků, venčení psů či distribuce roušek. Neméně záslužnou aktivitou je též šíření povědomí o lince, na kterou se mohou lidé obrátit, a to prostřednictvím rozdávání a lepení letáků na vhodná místa. V případě zájmu pomáhat v pravidelných intervalech, je možné se přihlásit přímo Českému Červenému kříži v jejich Dobrostanech před Magistrátem Hlavního města Prahy na Mariánském náměstí. 

Mezi pražské dobrovolníky se mimo jiné řadí členka Pirátů <a href="https://praha13.pirati.cz/lide/michaela-berankova/" target="_blank">Michaela Beránková</a> spolu s registrovanou příznivkyní Annou Boháčovou, které se aktivně zapojily zejména ve vylepování informačních letáků, distribuci roušek a v neposlední řadě absolvovaly i pár nákupů pro seniory. S těmito činnostmi též pomáhali neregistrování dobrovolníci <a href="https://praha13.pirati.cz/lide/tomas-murnak/" target="_blank">Tomáš Murňák</a> (Zastupitel hl.m. Prahy) a <a href="https://praha13.pirati.cz/lide/adam-kopetzky/" target="_blank">Adam Kopetzký</a> (zastupitel MČ Praha 13). Pod vedením Michaely Beránkové také vzniká nová iniciativa – vyrábění Velikonočních balíčků se sladkostmi dětem matek samoživitelek, které jsou vedle OSV4 ekonomicky nejohroženější skupinou způsobemou nouzovým stavem.

Pokud víte o někom, kdo by pomoc uvítal, či ji sami potřebujete, neváhejte se obrátit na linku:
**800 160 166**

Jestliže máte zájem připojit se k dobrovolníkům, vyplňte formulář na **[této adrese](https://sites.google.com/view/dobrovolnik-covid19)**

Věříme, že i přes nynější vlídné počasí zůstáváte co nejvíce v bezpečí svého domova, avšak pokud již opravdu nevíte, co se svým volným časem, přidejte se k nám a pomáhejte tam, kde je to potřeba.
