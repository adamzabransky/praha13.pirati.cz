---
title: Životní prostředí, zeleň a čistota
uid: zivotni-prostredi
campaignCategoryUid: praha2018
campaignGroupUid: volby-2018
perex: Praha 13 byla vždy pro své množství zeleně ceněna svými obyvateli jako kvalitní místo k životu. Bohužel, nekontrolovaná výstavba nás o tento benefit pomalu ale jistě  připravuje. Počet obyvatel od roku 1998 narostl zhruba o 20 % na dnešních cca 62 tisíc. Takový nárůst je už samozřejmě znát a výmluvným dokladem může být například procházka (nejen) Centrálním  parkem během slunečného víkendového dne – je evidentní, že zelené relaxační zóny jsou na hranici či spíše za hranicí své kapacity. Rostoucí převaha betonu nad zelení pak navíc ruku v ruce se stále častějšími extrémními teplotami a suchem dělá v letních měsících z Prahy 13 těžko snesitelné místo – je třeba adaptovat budovy i veřejný prostor – zajistit více vodních prvků a ploch, více zastínění. Naší prioritou je proto ochrana stávajících zelených ploch a jejich efektivní správa, ale také zvyšování podílu hodnotné zeleně v naší městské části všemi dostupnými prostředky.
order: 4
---

* Prosadíme změny v přípravě Metropolitního plánu tak, aby nový územní plán reguloval výstavbu v naší městské části a chránil zelené plochy (nejen) Centrálního parku i vnitrobloků před zástavbou.
* Budeme usilovat o odkup potenciálně zastavitelných pozemků (zpět) do vlastnictví městské části. Jednou z možných cest je například využít magistrátních zdrojů skrze Strategii adaptace na klimatickou změnu.
* Centrální park “od kostela ke kostelu”. Namísto starostou plánované výstavby bychom rádi  do doposud nezastavěného prostoru u metra Hůrka prodloužili Centrální park.
* Rozvíjející se Západní město si zaslouží svůj park
* Zajistíme lépe fungující svoz odpadu i možnosti odpad třídit, a to včetně bioodpadu. Negativním průvodním jevem nárůstu obyvatel je větší míra odpadu a znatelnější znečištění veřejného prostranství, kdy stávající nastavení svozu na mnohých místech nereflektuje skutečnou potřebu. Tam, kde je odpadu nejvíce (typicky nejfrekventovanější místa v Centrálním parku), budeme mj. v závislosti na ekonomické rentabilitě prosazovat buď instalaci velkoobjemových podzemních košů, nebo častější svozy.
* Prosadíme efektivní vynakládání prostředků na údržbu zeleně naší městské části a zajistíme, aby se vlastníci pozemků o stav a čistotu svých pozemků starali. Budeme prosazovat zkulturnění míst s neudržovanými keři a náletovými dřevinami (např. okolí stanice Kovářova, metro Lužiny atp.)
* Zvýšenou pozornost chceme věnovat čistotě v okolí stanic metra. Ty by teoreticky měly být výstavní skříní naší městské části a vzorem pro další lokality. Realita s přeplněnými koši, zarostlými keři a špinavým a rozbitým obložením mobiliářů je dnes bohužel spíše taková, že v duchu teorie rozbitého okna působí právě opačně.
* Podpoříme projekty komunitních kompostáren i vznik komunitních zahrad na Praze 13. Zde vidíme příležitost v otevření školních pozemků pro širší využití veřejností.
* Rádi bychom sobě a svým dětem vrátili hvězdnatou oblohu. Budeme podporovat opatření proti světelnému smogu, ať už vhodnou volbou veřejného osvětlení, tak i vyjednáváním se soukromými vlastníky významných zdrojů světelného znečištění.
* Budeme bránit zavezení vytěženého lomu Požáry v Dalejském údolí odpadem a místo toho zde budeme prosazovat zřízení přírodního koupaliště.
* Prosadíme malé granty pro zlepšování životního prostředí na Praze 13.
