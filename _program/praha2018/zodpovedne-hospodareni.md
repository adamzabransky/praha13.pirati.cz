---
title: Zodpovědné hospodaření
uid: hospodareni
campaignCategoryUid: praha2018
campaignGroupUid: volby-2018
perex: Prosadíme úsporné, účelné a průhledné hospodaření naší městské části. Nezřídka jsme svědky toho, že finance a majetek naší městské části nejsou spravovány s péčí řádného hospodáře, někdy dokonce nesou značné korupční riziko. Prodej a pronájem nemovitostí obálkovou metodou za zavřenými dveřmi. Rozdělování statisíců na kulturu, sport a volný čas bez jasných grantových pravidel. 6 milionů ročně za televizní vysílání s pochybným dosahem. Atd. atd. Víme, co a jak změnit.
order: 8
---

Prosadíme úsporné, účelné a průhledné hospodaření naší městské části. Nezřídka jsme svědky toho, že finance a majetek naší městské části nejsou spravovány s péčí řádného hospodáře, někdy dokonce nesou značné korupční riziko. Prodej a pronájem nemovitostí obálkovou metodou za zavřenými dveřmi. Rozdělování statisíců na kulturu, sport a volný čas bez jasných grantových pravidel. 6 milionů ročně za televizní vysílání s pochybným dosahem. Atd. atd. Víme, co a jak změnit.
* Zlepšíme finanční plánování výhledem delším než 1 volební období. Investiční výdaje musí mít dlouhodobé krytí ze zaručených příjmů radnice.
* Zavedeme elektronické aukční zadávací řízení při pronajímání podnikatelských prostor a spolupráci s realitními agenturami, abychom pro obecní pokladnu získali co nejvyšší příjem a zamezili korupčnímu potenciálu, který s sebou nese dnešní obálková metoda.
* Budeme prosazovat výrazné snížení limitu pro veřejná výběrová řízení, aby zakázky už od 500 000 Kč  podléhaly veřejné soutěži. Ať zvítězí nabídka nejvýhodnější pro městskou část, nikoliv pro vybrané jedince.
* Zefektivníme provozní náklady radnice, aby zbylo více peněz pro rozvoj. Např. právní služby k výběrovým řízením by měl zajišťovat legislativní odbor úřadu, nikoliv placené právní kanceláře. Stejně tak považujeme za neúčelné platit při existenci tiskového oddělení externí společnosti za elementární komunikaci radnice na sociálních sítích. Budeme upřednostňovat využívání svobodného softwaru před placeným. Budeme hledat oblasti, kde využití vhodného softwaru či jiná forma digitalizace uspoří finanční prostředky.
* Prosadíme zavedení transparentního udělování grantů pro kulturní a volnočasové aktivity, sport a ochranu životního prostředí, aby měli místní občané i sdružení příležitost rozvíjet konkrétní aktivity na místní úrovni. Posílíme grantové programy na účet televizního vysílání, tedy aktivity oproti pasivnímu sledování TV.
* Prosadíme prvky participativního rozpočtování, aby sami občané mohli spolurozhodovat o tom, jakým způsobem využít společné finanční prostředky.
* Vylepšíme  rozklikávací rozpočet na webové stránce městské části, aby si každý občan mohl dohledat jak jsou společné finanční prostředky využívány, a to až na úroveň faktur od jednotlivých  dodavatelů.
* Prosadíme, aby se pravidla veřejné kontroly pro nakládání s veřejnými prostředky uplatňovala i u obcí zřizovaných organizací (např.  KD Mlejn).
