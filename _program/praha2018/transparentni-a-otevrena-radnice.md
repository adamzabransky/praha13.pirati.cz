---
title: Otevřená radnice – Už žádné změny za Vašimi zády
uid: transparence
campaignCategoryUid: praha2018
campaignGroupUid: volby-2018
perex: >
Chceme zásadním způsobem zvýšit kvalitu informování občanů o dění na radnici a posílit jejich podíl na rozhodování o dalším rozvoji Prahy 13. Odmítáme zavedenou praxi, kdy zásadní změny v naší městské části probíhají bez zapojení obyvatel a občanských spolků (typicky např. smlouvy s developery, rekonstrukce Centrálního parku atp.). Budeme prosazovat aktivní sdílení objektivních informací, aby se lidé o důležitých věcech nedozvídali pokoutně, mohli se informovaně rozhodovat a měli možnost lépe hlídat své radní a zastupitele. Prostor pro pozitivní změny je v této oblasti obrovský, což jen dokládá anticena Zavřeno, kterou si radnice v tomto volebním období vysloužila.
order: 1
---

Chceme zásadním způsobem zvýšit kvalitu informování občanů o dění na radnici a posílit jejich podíl na rozhodování o dalším rozvoji Prahy 13. Odmítáme zavedenou praxi, kdy zásadní změny v naší městské části probíhají bez zapojení obyvatel a občanských spolků (typicky např. smlouvy s developery, rekonstrukce Centrálního parku atp.). Budeme prosazovat aktivní sdílení objektivních informací, aby se lidé o důležitých věcech nedozvídali pokoutně, mohli se informovaně rozhodovat a měli možnost lépe hlídat své radní a zastupitele. Prostor pro pozitivní změny je v této oblasti obrovský, což jen dokládá anticena Zavřeno, kterou si radnice v tomto volebním období vysloužila.
* Otevřeme výbory a komise všem zastupitelům, zástupcům veřejnosti a odborníkům. Chceme, aby rozvoj Prahy 13 probíhal v souladu s demokratickými principy. Budeme proto prosazovat, aby komise a výbory byly otevřené zastupitelům všech zvolených stran, ale také zástupcům veřejnosti i odborníkům, nominovaným politickými kluby a místními občanskými spolky.
* Budeme prosazovat konec praxe zasedání zastupitelstva a jeho výborů v dopoledních hodinách, kdy je většina obyvatel v práci a přichází tak o možnost se jednání účastnit, případně se do něj přímo zapojit. Prosadíme online přenosy z jednání zastupitelstva na internetu. Když to jde jinde, proč ne u nás?
* Zajistíme zveřejňování videozáznamů z jednání zastupitelstva na webových stránkách, stejně jako zveřejňování zápisů a podkladů z jednání výborů zastupitelstva, rady městské části a jejích komisí. Občané i zastupitelé musí mít možnost vidět o čem a na základě čeho jimi zvolení zástupci rozhodují.
* Budeme prosazovat reformu zpravodaje STOP a vysílání místní televize. Vynaložené náklady musí odpovídat jejich účelu, tedy vyváženému informování o dění v městské části, kde zaznívají i hlasy opozice a občanů. Miliony, které dnes Praha 13 ročně vynakládá na televizní vysílání, použijeme jiným způsobem, např. na podporu spolkové činnosti, oživení veřejného prostoru, sportovní akce…
* Budeme iniciátory veřejných diskusí a participativního rozhodování. Budeme prosazovat, aby se minimálně v zásadních otázkách opírala rozhodnutí rady a zastupitelstva vždy o aktuální veřejné mínění a prokazatelný zájem občanů. Proaktivní sbírání podnětů skrze tematické veřejné besedy, občanské průzkumy a spolupráce s místními občanskými spolky mohou účinně předejít negativním důsledkům rozhodnutí „od stolu”.
* Zavedeme rozklikávací rozpočet až na úroveň faktur a zveřejníme podklady k udělování grantů a dotací.
* Prosadíme novou a moderní koncepci komunikace místního úřadu s obyvateli městské části. Zajistíme, aby veškeré dokumenty nutné pro styk s úřadem byly dostupné a jednoduše dohledatelné na webu městské  části. Chceme umožnit přihlášení k odběru relevantních zpráv z úřední desky či dalších praktických informací (údržba komunikací atp.). Je na občanovi, zda chce být informován mailem, SMS či skrze mobilní aplikaci.
