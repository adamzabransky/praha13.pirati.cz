---
layout: page
keywords:  Připoj se, Zapoj se
---


# Zapojte se

Komunální politika je specifická svým zaměřením na lokální témata. Nejde o žádnou vědu, tím spíše o záležitost určenou hrstce vyvolených a zvolených. Naopak, čím více lidí se posune z úrovně pasivní kritiky ke konkrétním činům, tím více to bude opravdu “naše” Třináctka. Abyste s námi mohli měnit Prahu 13 k lepšímu, nemusíte být ani členem Pirátské strany. Existují i jiné způsoby zapojení, které by možná lépe vyhovovali Vaším představám o občanské aktivitě.

## Odborník, konzultant

Praktická komunální politika není jen o ideových rozhodnutích. V rámci samosprávy se řeší a rozhodují věci snad ze všech myslitelných oblastí života, a pro většinu z nich je odborná fundovanost přinejmenším vhodná.

Každý z nás je svou profesí a svými zájmy zaměřen jiným směrem a nikdo nemůže rozumět všemu. Proto hledáme lidi, kteří své názory a doporučení pro různé oblasti věcí veřejných mohou opřít o odborné znalosti a praktické zkušenosti.

Řada z Vás ve svém zaměstnaní či při studiu získala a získává nejrůznější znalosti, zkušenosti a kompetence, které lze dobře uplatnit pro témata spadající pod výbory a komise samosprávy na Praze 13. Záleží jen na Vás, do jaké míry budete mít čas a chuť sdílet s Piráty své know-how ve prospěch svůj a ostatních obyvatel Prahy 13.

Můžete nás klidně jen příležitostně oslovit, když budete mít dojem, že by se na Praze 13 dalo něco dělat lépe, kdyby... Rádi se s Vámi sejdeme a probereme možnosti, jak Vaše doporučení realizovat. Ještě více ale oceníme, pokud se rozhodnete sdílet s námi svůj pohled dlouhodobě a stát se tak aktivním tvůrcem Pirátské politiky na Praze 13. Třeba i jako zastupitel...

Napište nám, zavolejte, nebo rovnou přijďte a řekněte nám, jak byste mohli a chtěli přispět k lepšímu životu na Třináctce.


## Aktivní sympatizant, dobrovolník

Možná je Vám sympatické, co děláme a možná i Vy cítíte potřebu nějakým způsobeUdělat něco nejen pro sebe ale i pro ostatní.

Jsme přesvědčeni, že každý má potenciál udělat na úrovni samosprávy něco pro sebe i pro své sousedy. Snad každý je v něčem svým způsobem dobrý nebo v něčem přímo vyniká.

*  “Odborná” pomoc (grafika, marketing, žurnalistika atp.) viz též Odborník, konzultant...
*    Pomoc s distribucí propagačních materiálu (např. letáky pro ad hoc akce, Pirátské listy)
*    Pomoc s organizací akcí (např. Ukliďme Česko)
*    Sběr a/nebo vyhodnocování dat při průzkumech mezi sousedy
*    Zodpovědnost za dílčí úkoly podle svých dovedností a svého zájmu

Způsob, jakým může pomoci záleží na Vás. Může to být třeba:

A možná patříte ke specifické společenské skupině a máte dojem, že se pro ni na Praze 13 nedělá dost a rádi byste to změnili (živnostník, invalida, důchodce atp.)

Napište nám, zavolejte, nebo rovnou přijďte a řekněte nám, jak byste mohli a chtěli přispět k lepšímu životu na Třináctce.


## Sympatizant, volič

Ať už jste naším dlouhodobým podporovatelem, nebo volbu Pirátské strany jen zvažujete, jsme rádi, že volíte informovaně. Alespoň tak soudíme na základě toho, že právě čtete tento odstavec. Informovaný volič, respektive informovaný občan, je základním předpokladem pro prosperující společnost.

Jakkoliv je politická kultura v České republice bohužel nastavena tak, že rozdíl mezi pravdou a lží může běžnému pozorovateli snadno splývat, je komunální politika přeci jen o něco čitelnější. I když si to možná ani neuvědomujeme, s výsledky práce samosprávy - dobrými i špatnými - se v rozličných podobách setkáváme každý den. Několik málo příkladů:

*    Je v okolí Vašeho bydliště udržován pořádek?
*    Jsou v zimě dobře udržované cesty?
*    Máte místo pro své děti ve školních zařízeních?
*    Cítíte se na Praze 13 bezpečně?
*    Máte na Třináctce kam vyjít do zeleně či za opravdovou kulturou?

Jako čtenáři těchto stránek je asi zbytečné Vám říkat, že volit podle předvolebních slibů není to pravé ořechové. Piráti kladou důraz na maximální informační otevřenost. Ať už chcete sledovat naší aktivitu na Praze 13 pravidelně, nebo jen právě hledáte informace před volbami, doporučujeme Vám využít tyto zdroje.

## Pirát

Česká Pirátská strana je jedinou politickou stranou v České republice, která funguje na principu přímé demokracie a kde je základní členstvo tím nejvyšším orgánem s přímým právem utvářet reálnou podobu Pirátské politiky.

Podoba Vašeho případného členství závisí jen na Vás. Můžete být členem, který se třeba jen občas zapojí do četných internetových diskusí a voleb, a svými názory a postoji tak budete ovlivňovat stávající i budoucí diskurz českých Pirátů. Pokud ale budete mít čas a chuť, nic Vám nebrání v tom přesvědčit svými myšlenkami a činy ostatní Piráty a stát se třeba naším příštím předsedou.

S politickým diskursem Pirátské strany se můžete seznámit zde prostřednictvím <a href="https://www.pirati.cz/program/psp2017.html" target="_blank" rel="noopener">programu pro volby do PS 2017</a>.
